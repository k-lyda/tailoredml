---
layout: post
title:  Tydzień 1. - Rozgrzewka
categories: pl global-quest podsumowania 
date:   2022-10-02 19:53:51 +0200
author: Konrad
---

Daniel mnie skusił… Pisał na linkedinach, discordach, wszędzie było go pełno… 

“Budujcie biznesy”, zachęcał.  

“Idźcie global”, przekonywał. 

Razem z włodarzami społeczności [Firestarters][1], której mam przyjemność być częścią, ogłosili konkurs. 

“Zbuduj biznes na boku. Wygraj [obrazek][2].” 

Haczyk? Biznes ma iść od razu global. Płatność w dolarach, euro, krypto - Ty wybierasz.  Maksymalna inwestycja: 500€. Można ewentualnie reinwestować zyski

Mam teraz bardzo dużo rzeczy na głowie. Stwierdziłem, że to świetny pomysł się zapisać. Więc oto jestem uczestnikiem konkursu z obrazkiem jako główna nagroda…

Powiedziało się A, trzeba powiedzieć buduję biznes globalny. 

## Idea

Ja, jak to ja. Idę na skróty. Znam się na Machine Learning. Przeglądam mnóstwo newsletterów z wielu obszarów.  W [Eduworlds][3] znalazłem kurs “Paid Newsletter Academy”, w którym brawurowy[ Ludwik C. S.][4] (pseudonim Dynamit\*) pokazuje jak zbudować płatny newsletter. Od zera. Ideolo.

Teraz już z górki. Oszczędzę innym czasu. Zrobię newsletter, w którym zaoferuję esencję, szytą na miarę zainteresowań czytelnika.

\- Czekaj czekaj, skąd będziesz wiedział, co ich interesuje?

\- Zapytam. A potem dostarczę. 

\- Ale to się nie skaluje!

\- Automatyzacja. Skoro przeglądam dużo źródeł, mogę gdzieś zbierać to, co ciekawego znajdę. Odpowiednia baza, kategoryzacja, trochę popisania, do tego szczypta automatyzacji i ogarniemy temat. Tak myślę…

## Done
- postawiona strona, hosting, itp. (Placeholder na gotowcach, z w zasadzie bez stylowania - będzie na to czas jak zarobię $$$ 😎)
- obejrzany 1 tydzień “Paid Newsletter Academy” z [eduworlds.com][5]
- uruchomiony system mailingowy (mailerlite.com - używałem już wcześniej więc dla mnie najszybszy start)
- uruchomiony elastyczny blog, który będę używał w różnych miejscach
- napisane 1 podsumowanie tygodnia

## TL;DR:
Wydatki: 50,29 zł
- Domena tailoredml.com - 50,29 zł
- Domena tailored.ml - 0 zł 😎
- Serwer - 0 zł (używam hostingu, który już mam

Przychody: 0 zł
Total: -50,29 zł


——

\* Wcale nie ma takiego pseudonimu…

[1]:	https://transparentworld.pl/firestarters/
[2]:	https://opensea.io/collection/firestarters-nft
[3]:	https://eduworlds.com/
[4]:	https://siadlak.com/
[5]:	https://eduworlds.com/